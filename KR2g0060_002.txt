# -*- mode: mandoku-view; -*-
#+TITLE: 松亭行紀
#+DATE: 2015-08-24 22:36:47.041470
#+PROPERTY: ID KR2g0060
#+PROPERTY: BASEEDITION WYG    
#+PROPERTY: JUAN 卷下
<pb:KR2g0060_WYG_002-1a>¶
　欽定四庫全書¶
　　松亭行紀卷下¶
　　　　　　　　　　詹事府詹事髙士竒撰¶
　　　戊子¶
　上辭¶
太皇太后巡幸喜峰口外蒙古地方¶
　駐蹕三屯營城南¶
　　　己丑¶
<pb:KR2g0060_WYG_002-1b>¶
　上再登景忠山¶
　駐蹕三屯營城南¶
　　　庚寅¶
　駕出喜峰口按喜峰口古松亭山也竒峰削下腰有洞¶
　　　髙二丈餘深倍之遼史為松亭闗𨽻中京留守司¶
　　　開泰中置澤州俘蔚州民立寨居之王沂公曾行¶
　　　程録亦云松亭嶺甚峻險今喜峰口東北有小城¶
　　　曰徐太傅城為明徐中山達所築嵗乆彌堅逺望¶
<pb:KR2g0060_WYG_002-2a>¶
　　如碧玉懸崖斗聳人迹希邈昔有人乆戍不歸其¶
　　父來尋適遇此山下相抱大笑喜極而絶遂塟於¶
　　是俗因謂之喜峰口後訛為喜峰元許有壬圭塘¶
　　集載之頗詳兼有詩述其事云兒寒解衣重撫摩¶
　　兒饑推食孰忍訶長成與國逺負戈一去不返當¶
　　如何去時云出東北鄙直出榆闗度遼水白頭郎¶
　　罷與影俱豈憚山川千萬里天教此地適相逢父¶
　　曰從天墜吾子笑疲樂極俱殞身誰謂情鍾遽如¶
<pb:KR2g0060_WYG_002-2b>¶
　　此官家開邉方未已同生又别寧同死山雲漠漠¶
　　風颼颼山頭雙塚知幾秋當時不忍一朝喜今日¶
　　翻成千載愁猶勝貞女化為石終古孤身雙不得¶
　　清江寒影日悠悠行人一去無消息¶
駐蹕喜峰口外白臺夜聞虎嘯響振林谷¶
　　扈從出喜峰口¶
　　清蹕出雄闗鳴笳歴荒徼夾嶂真天開壁立盡竒¶
　　峭往時設重戍藉此為險要戰壘虚風生孤城斜¶
<pb:KR2g0060_WYG_002-3a>¶
　　日照年年荷戈人未得失征調自從被¶
至德逺近奉明詔遂使邉隅民不用驚烽燎喜隨¶
萬乘來快哉肆登眺¶
　　晚宿白臺¶
　　塞行未十里塞景已殊異入目多荆榛亂峰含紫¶
　　翠翹首睇長城萬載嚴邉備連幕宿山陽迢遙横¶
　　晚吹虎嘯巖谷鳴颯颯風隨至幕火散繁星周廬¶
　　環七萃來朝屬車塵應抗凌雲志¶
<pb:KR2g0060_WYG_002-3b>¶
　　辛夘曉發白臺自口内㸔塞上諸山與長城共相¶
　　起伏坡坨平衍步履可登出口則疊嶂層崖山勢¶
　　陡峻密篠叢枝攀援無路四望長城雉堞干天如¶
　　長蛇天矯自西而東絶巘平連飛鳥難越天之所¶
　　以限中外也過九狐嶺又曰九宫嶺一徑紆折髙¶
　　下相乘細澗横流淺深競渡中多楓樹及楂梨榆¶
　　栁餘花新葉紛映馬前左右髙山蹲巖怪石景隨¶
　　徑轉為態多端黄土崖一峰矗峙峭壁如削石色¶
<pb:KR2g0060_WYG_002-4a>¶
　　蒼黄髙百餘仞其間多生松栝有一巖竇在半山¶
　　巉絶處兩崖中斷支一木橋危險無異石梁遙望¶
　　竇中窻牖畢具石佛横卧昔傳異僧居焉山有大¶
　　小石塔七十座土人名為打藍蘇妹譯云七十座¶
　　塔也過此二十餘里境忽寛平有土城遺址曰寛¶
　　城相傳明宣宗駐蹕於此一面倚山一面尚餘土¶
　　墉通南北二門甃石殘缺蔓草荒蕪中㣲見井䦨¶
　　柱礎土人名為博洛忽洞者是也按明宣宗實録¶
<pb:KR2g0060_WYG_002-4b>¶
　　宣徳三年八月丁未車駕發京師渡潞河九月庚¶
　　戌入薊州至石門驛喜峰口守將遣人馳奏烏梁¶
　　海萬衆侵邉已入大寧經㑹州將及寛河宣宗覽¶
　　曰是天遣来此投死耳遂駐蹕石門之東召問諸¶
　　將咸請擊之亦有請益徴兵者宣宗曰此出喜峰¶
　　口路狹且險單騎可行若候諸將並進慮緩事機¶
　　遂决策親征簡精鋭騎士三千人人二騎自持十¶
　　日糧命文武扈從者悉留遵化惟太子少傅楊榮¶
<pb:KR2g0060_WYG_002-5a>¶
　　　從乙卯出喜峰口軍士銜枚斂甲韜戈而馳昧爽¶
　　　至寛河距敵營二十里分鐵騎為兩翼夾擊之宣¶
　　　宗親射其前鋒殪三人敵望見黄龍旗悉下馬羅¶
　　　拜請降皆生縳之獲生口駝馬牛羊輜重丙辰駐¶
　　　蹕寛河分命諸將搜山明日移營前進至冷嶺又¶
　　　明日駐㑹州大饗將士親製詩歌慰勞之又數日¶
　　　班師駐鐵將軍店及擺山站按此則宣宗當日駐¶
　　　蹕寛河纔兩日不知此城何時所建也過寛城數¶
<pb:KR2g0060_WYG_002-5b>¶
　　　里山更奇峭河流漸廣有石磯黑色周十數丈交¶
　　　枕河畔夾岸生芳枳木連雜以草卉山水之趣聊¶
　　　以騁懐¶
　上尚食水次¶
　諭(臣/)士竒曰前朝此土悉為枕戈卧甲征戰之所自我¶
太祖¶
太宗威徳逺敷數十年來䝉古四十八部盡歸王化今朕¶
　　　巡幸所經安得不念¶
<pb:KR2g0060_WYG_002-6a>¶
祖功¶
宗德(臣/)士竒對曰仰見¶
　聖心不㤀創業艱難誠社稷蒼生之福也¶
　駐蹕大石磯北是日¶
　御製過黄土崖大石磯詩二首(臣/)士竒捧讀畢恭和進呈¶
　　　歸幕後又得雜詩數首¶
　御製巡幸出喜峰口過黄土崖¶
　　紫塞雙崖出丹梯百尺懸草香遮細路樹老卧晴煙¶
<pb:KR2g0060_WYG_002-6b>¶
　　地為時巡到山當隘口偏何年留石室駐馬望層巔¶
　御製大石磯¶
　　逺近峰逥合潺湲澗淺深一磯横大石萬騎出層林¶
　　䝉密巖花發綿蠻谷鳥吟龍堆塵不到慿眺足娱心¶
　　　奉和¶
　御製過黄土崖原韻¶
　　　黄崖天外削碧樹半空懸徑絶遲歸鳥山空聚午¶
　　　烟北來千嶂密西去一闗偏¶
<pb:KR2g0060_WYG_002-7a>¶
萬乘披襟處風廻百尺巔¶
　　奉和¶
御製遇大石磯原韻¶
　　山色㸔多變行程覺漸深花光浮斷岸水氣㪚喬¶
　　林怪石干雲染攢松萬籟呤¶
　龍鑣成小憩灑墨寄遙心¶
　　長城¶
　　嬴秦曾設險絶徼營堅城蜿蜒亘萬里形勢何崢¶
<pb:KR2g0060_WYG_002-7b>¶
　　嶸塹山築雉堞絶壁同雲横人工既已盡天險巍¶
　　然成控制接陜右拱抱還燕京疇昔邉事嚴老幼¶
　　苦長征秋聲警哨動夜火邉烽明¶
　盛朝乆息戰四境歌承平石樓鳥雀栖亭障荆棘生¶
　　但㸔飲馬窟日落寒潭清¶
　　過九狐嶺¶
　六龍乘曉發萬騎陟重岡灌木翳青天亂石縈羊腸¶
　　縱横澗水流隐約山花香山花非一狀紅紫含芬¶
<pb:KR2g0060_WYG_002-8a>¶
　　芳更有青楓樹芳䕃凝衣裳仰面觀竒峰怪石紛¶
　　低昂時當四月初猶覺山風凉曠然心眼豁不似¶
　　披遐荒兼旬實壯遊塵慮應相㤀¶
　　黄土巖¶
　　何年鑿山骨屹立疑千尋徙倚不可即駐馬空沉¶
　　吟藤梢與葛刺䝉密何隂森懸崖支一木㣲徑通¶
　　崎嶔巖扉有遺跡邈矣烟霞深杳靄青松際白雲¶
　　迷至今¶
<pb:KR2g0060_WYG_002-8b>¶
　　寛城是明宣宗駐蹕處¶
　　山川盡逼仄草樹更蒙茸行行忽開廣疑有城郭¶
　　蹤西南倚峭壁土阜餘髙墉傳是翠華駐彷彿門¶
　　兩重草中見磝礐石罅山花穠當年辟疆土此地¶
　　陳軍容裹糧驅戍卒打火起邉烽今逢¶
聖人出萬里皆提封¶
　　明宣宗駐蹕寛城北五里水次¶
　　省方入逺疆駐蹕蒼崖裏崖下俯長河波瀾最清¶
<pb:KR2g0060_WYG_002-9a>¶
　　駛娟娟三兩峰掩映雲霞紫㣲風響磵松殘陽下¶
　　流水幽賞平生懐對此翻然喜捲幔息銀燭愛㸔¶
　　山月起¶
　　壬辰山崖盤複前望似無去徑峰迴路轉乃更豁¶
　　通出達希喀布齊爾口為䝉古界山情頓易喀爾¶
　　沁部落長率其所屬跪迎道左¶
上慰勞之¶
駐蹕達希喀布齊爾口北¶
<pb:KR2g0060_WYG_002-9b>¶
　　將出達希喀布齊爾口道中作¶
　　衆山向背殊峰峰自迴互石上漾清泉山根叢茂¶
　　樹咫尺誤行踪往來遵細路灣環數十轉潺湲八¶
　　九渡林花雜春夏風景變朝暮勝攬意不窮塞行¶
　　有深趣¶
車駕出達希喀布齊爾口喀爾沁廓爾沁諸部落率其¶
　　所屬伏迎道左¶
　　直北幽厓早向誠不須更築受降城職方記載梯¶
<pb:KR2g0060_WYG_002-10a>¶
　　航路王㑹傳呼拜舞聲紅綻邉花迎雉扇青摇巖¶
　　樹轉龍旌太平遊幸非征伐豈是元封自勒兵¶
　　癸已喀爾沁部落以騎兵三千前驅列圍分左右¶
　　翼持兩白旗連岡截野馳二三十里或三四十里¶
　　遇有平曠之地圍乃漸合髙山峻嶺望而岞㠋𩔖¶
　　皆土壌策馬可登茂林青榛參天匝地獵騎紛馳¶
　　穿林帶谷司馬相如所云雷動焱至星流霆擊庶¶
　　幾似之¶
<pb:KR2g0060_WYG_002-10b>¶
駐蹕察漢城地方¶
　　從獵¶
　　蒼山萬疊雨初晴從獵朝㸔塞上清月兎射來誇¶
　　技絶星狼追得鬭身輕班聨翡翠翎中坐隊入鵝¶
　　黄褶裏行十二羽林皆健將只容欵段一書生(臣/班)¶
　　(在親隨侍/衛之列)¶
　　甲午廓爾沁國及班侖諸部落皆至朝于¶
　帳殿是日¶
<pb:KR2g0060_WYG_002-11a>¶
上於圍中射一虎應弦而斃蒙古諸部落覩¶
上弧矢之威無不頌服¶
駐蹕烏蘭布爾哈蘇¶
　　乙未¶
上行圍山中水泉清泠纎草鋪茵襍卉柔荑布滿岩谷¶
　　有名長十入者紫色蓓蕾元果囉羅納延塞上曲¶
　　云雙鬟小女玉娟娟自捲氊簾出帳前忽見一枝¶
　　長十入折來簪在㡌簷邉即此花也五代胡嶠北¶
<pb:KR2g0060_WYG_002-11b>¶
　　行紀所載旱金蓮大如掌金色爍人青囊如中國¶
　　金橙而色𩔖藍二種皆有之又有離婁開花如雞¶
　　子殻中含雙蘂色若蓮瓣嬌艷可愛一名䕡茹芍¶
　　藥紅白者最多曉風㣲逗芳香襲人賦塞外見芍¶
　　藥詩二首¶
駐驆西爾哈河¶
　　塞外見芍藥花¶
　　絶徼寒多春較遲馬頭驚見兩三枝雖然不及䢴¶
<pb:KR2g0060_WYG_002-12a>¶
　　溝種也自穠華鬭一時¶
　　淺淺輕膚映玉膚任他開落委蘼蕪焉支山下多¶
　　顔色得似新花嬝娜無¶
　　丙申¶
上尚食山陽¶
賜(臣/)士竒炙鹿茸一雙少頃¶
諭(臣/)士竒曰見爾頗能乘馬何不習射(臣/)士竒對曰(臣/)¶
　　幼時亦曽習射但力㣲不能開勁弓今乆廢矣¶
<pb:KR2g0060_WYG_002-12b>¶
上曰射乃六藝之一讀書人亦當知之¶
駐蹕拜查月色如晝夜深立幕外望塞上山川巉巖絡¶
　　繹圍拱中原山空夜半萬籟閴寂惟聞¶
御營行漏時傳崖谷答響鄰幕諸人俱已熟睡獨立沈¶
　　吟賦詩二首¶
　　月夜望塞外山川¶
　　行漏宵嚴夜月明髙山絡繹影縱横清添鳯拍吹¶
　　笳壯光動龍堆牧馬驚紫塞蒼蒼綿大漠黄榆歴¶
<pb:KR2g0060_WYG_002-13a>¶
　　歴暗長城天教此地分中外秦漢徒多用武名¶
　　塞下感懐¶
　　淺草坡前罷獵歸髙林斜月影㣲㣲金波不改秦¶
　　時色玉暈仍涵漢殿輝閨信有誰傳錦字庭趨還¶
　　獨念斑衣休貪定逺功名著客路年年已息機¶
　　丁酉沙際草青細渠決決塞外四月早暮猶寒惟¶
　　亭午日色暄暖有如春暮方當圍塲未合下馬趺¶
　　坐天光雲影别具野趣是目圍中¶
<pb:KR2g0060_WYG_002-13b>¶
上又親射一虎¶
駐蹕和爾和¶
　　戊戌所經時見䝉古居人在山隩向陽處富者支¶
　　毳幕内設床幔以粧錦為之亦有箱奩諸具貧者¶
　　幕上惟覆以葦花布為幔客至則男婦欣喜炊大¶
　　熱乳酪奉客有出挏酒梨麫來勸者幕外多樹亂¶
　　木為柵以圈牛馬虞有虎害大約塞外山川逺者¶
　　數十里近者十餘里互相綿亘兩山斷處謂之一¶
<pb:KR2g0060_WYG_002-14a>¶
　　溝每溝所住䝉古不過三兩家恐礙放牧也土極¶
　　肥沃居者嬾於耕耨僅種稗稷不設溝塍播種之¶
　　後聴其自生以羊為常餐比亦知養雞豚矣¶
駐蹕巴爾漢湯泉較遵化之泉更熱秦少㳺所謂蔽於¶
　　叢薄堙於土塗抱清懐㓗歴千百年莫或稍試於¶
　　用者¶
上為留憩月上乃歸¶
　　晚至湯泉¶
<pb:KR2g0060_WYG_002-14b>¶
　　夕照下西嶺平楚生荒煙千旗散晚獵萬馬奔前¶
　　川忽看碧草際一水流濺濺深澗轉澄徹煖氣如¶
　　沸煎少坐濯塵纓云是古湯泉逺聴鐃吹發帟幕¶
　　燈光懸四望盡暝色圓月明山巔¶
　　己亥平明巡視者報夜來虎至營中傷一驪馬拖¶
　　至前山林木下食未半其虎尚在山間¶
上率侍衛往射殪之其大如牯牛諸蒙古云此虎乆踞¶
　　道側傷人甚衆今除行旅之害共相色喜為賦射¶
<pb:KR2g0060_WYG_002-15a>¶
　　虎行是日山間鹿麞極多雉方卵於草間得一子¶
　　獻者賚銀五分所進數千枚¶
駐蹕烏郎岡¶
　　射虎行¶
　　輿圖蕩蕩界䝉古¶
　玉輦時巡歴兹土迴岡巨壑叢棘多隂森林木不知¶
　　午千騎萬乘排空來夜張行殿山之塢月上忽聞¶
　　羣馬驚傳道山前出猛虎曉㸔一馬果摧折血肉¶
<pb:KR2g0060_WYG_002-15b>¶
　　淋漓去兩股¶
　龍鑣飛控陟層崖禁林衛士挾弓弩摉巖剔藪無幾¶
　　時一箭横胸洞肺腑逺人手額復戰慄跽言此虎¶
　　為患苦道傍白日每捕人傷殘行旅莫可數幸茲¶
　　惡劣得剪除當代¶
君王果神武從來射虎多耳聞何似臣今得目覩因嘆¶
　　蠢頑本不靈貪饕無厭乃自取不然長林茂草間¶
　　餐眠何畏施網罟殺人安人王者心即此推之澤¶
<pb:KR2g0060_WYG_002-16a>¶
　　自普¶
　　庚子入山峰圍崖合中更坦朗長松千餘株歴落¶
　　偃仰各具異態數百年物也午後隂雨晚復明霽¶
　　山山夕照樹樹殘霞志為塞上矣¶
駐蹕穆雷布爾扯兒¶
　　辛丑¶
駐蹕滸西漢臺山阜平連蔓草無際土人云此去二百¶
　　里則皆坡坨莎草漸無林木為産駱駝之所壬寅¶
<pb:KR2g0060_WYG_002-16b>¶
　　山谷之間多氊廬木柵喀爾沁部落所聚於此不¶
　　逺¶
駐蹕塔布恩海落思泰地方¶
上賜内酒一樽¶
諭曰爾總不能飲可散同行者拜¶
命而出¶
　　癸夘¶
駐蹕俄倫蒿齊特此日方進新櫻桃¶
<pb:KR2g0060_WYG_002-17a>¶
　　甲辰¶
駐蹕察漢城南或云即㑹州城也連日行圍所歴類皆¶
　　荒山叢林人跡罕至之處¶
　　扈從塞外雜記¶
　　古人邉塞吟但道沙漠苦誰知逺徼外峰崕更參¶
　　伍地腴苜蓿肥山幽松樹古若令勤耕織其益豈¶
　　小補葦幕山之陽終嵗牧牛羖近稍敦禮義漸漸¶
　　識規矩傴僂謁道隅趨蹡申拜舞欣看古甌脱近¶
<pb:KR2g0060_WYG_002-17b>¶
　　受王化撫¶
　　空山狐兔羣終歳少人跡叢條蔽逺岡墮葉堆荒¶
　　澤首夏猶苦寒邉風日將夕夜雨聲瀟瀟燈光暗¶
　　油碧雲黑峰巒沉但見炊煙白¶
　　喬松千餘株枝枝盡竒矯逺望青岑邉似在白雲¶
　　表雨過林壑清天空初日曉羽騎來驂驔霓旌更¶
　　飄緲迤邐入山谷細路歴深窅終日臨髙峰嶔崎¶
　　復盤遶回首顧榆闗萬山青不了方知地軸雄結¶
<pb:KR2g0060_WYG_002-18a>¶
　　構非藐小¶
　　人生宇宙間志願當何如不行萬里路即讀萬卷¶
　　書早歳慕五嶽中年困窮居耳目苦未廣懐抱慙¶
　　空虚鳴鑣隨禹載攬轡觀皇輿出境雖不遥問歴¶
　　皆異墟朝朝扈¶
　蹕行非是勞征車詩成傲往彦徒見征伐餘¶
　　乙已¶
賜宴喀爾沁廓爾沁諸部落於達希喀布齊爾口¶
<pb:KR2g0060_WYG_002-18b>¶
上坐黄幄中¶
　皇長子及溫郡王侍諸部落率其所屬列坐於幄之¶
　　左内大臣列坐於幄之右䝉古上下數千人人賜¶
　　酒一金叵羅乳茶一癭椀頃刻而遍宴畢¶
賜諸部落蟒袍㡌帶鞾襪弓矢佩刀鞍轡緞帛銀布有¶
　　差内大臣噶布喇引一蒙古至幄前¶
上召(臣/)士竒數其創痕頭面項背胷臂凡二十四處¶
上曰此䝉古梅勒章京也近年調征處州陣前所創如¶
<pb:KR2g0060_WYG_002-19a>¶
　許得以不死(臣/)士竒奏曰¶
皇上推心置腹以誠信待人故使逺人皆能盡力疆塲¶
　　仰見¶
恩澤之入人深也¶
駐蹕達希喀布齊爾口北薄暮雨是日¶
御製塞上宴諸藩詩敬録於左¶
　龍沙張宴塞雲收帳外連營㪚酒籌萬里車書皆屬¶
　國一時劍佩列通侯天髙大漠圍青嶂日午㣲風動¶
<pb:KR2g0060_WYG_002-19b>¶
　綵斿聲教無私疆域逺省方隨處示懐柔(臣/)士竒賦¶
　　恭紀詩二首¶
　　宴喀爾沁諸部落恭紀¶
　黄幄髙張羽衛陳遐方述職盡稱臣金螺酒醴頒三¶
　　爵寳椀茶膏遍一巡問俗逺同虞出狩要盟欲笑¶
　　漢和親長城有險休重設至治從來守四鄰¶
　　㸔賜喀爾沁及諸部落恭紀¶
帝澤從容被八埏精鏐文織㪚窮邉應羞使者通西域¶
<pb:KR2g0060_WYG_002-20a>¶
　　何用將軍款右賢錦繡平添林嶠色雲霞四映塞¶
　　垣天賈生五餌終迂論王道平平自可傳¶
　　丙午¶
上回鑾入達希喀布齊爾口諸䝉古跽送道左行未十¶
　　里山氣縷縷含煙忽復流雲四野天氣曛黑大雨¶
　　如注青林翠壁頃刻莫辨時而長虹㧞地直與殘¶
　　陽相射輕雷斷雨隠隠遙天¶
駐蹕氷窖地方氊幄孤檠添我旅夢也¶
<pb:KR2g0060_WYG_002-20b>¶
　　過大石磯行雨中¶
　　流雲浮晶晶山川雜煙霧出沒多奇峰穹窿各吞¶
　　吐驅馬上懸崖崖傾馬驚顧百里盡蒙密杳靄失¶
　　前路古道幾登陟亂流繞深樹活活雨脚低隠隠¶
　　雷聲布澗外起長虹轉覺天垂暮¶
　　丁未曉霽過黄土崖寛城諸處時已清和林木蔥¶
　　茂花香夾路紫白萬狀山多蘐草開滿嵓岫採以¶
　　為蔬即黄花菜也侍衛諸臣競取以進入喜峰口¶
<pb:KR2g0060_WYG_002-21a>¶
　　　始見瓦屋不禁心喜¶
　駐蹕灤陽城南¶
　　　將入喜峰口新霽¶
　　　雲際露山頂青林来日光曉従¶
　　六龍行髙下逾重岡巖花落未殘磵道餘芬芳鳥聲¶
　　　辨闗樹人語如故鄉鐃歌清吹發逺風旌斾揚鏨¶
　　　鑿萬仞餘鬱岪臨大荒歴茲戰鬭地壯士顔慨慷¶
　　　願施造化功處處知耕桑¶
<pb:KR2g0060_WYG_002-21b>¶
　　　戊申經三屯營遵化州見道傍野寺榴花盛開感¶
　　　節物之變賦詩紀之¶
　上至溫泉問¶
太皇太后安¶
　駐蹕鮎魚池行宫是日都門遣僕至得家信¶
　　　入喜峰口後見路傍野寺榴花¶
　　　去時邉草色初緑歸路山榴蘂已紅古寺一枝偏¶
　　　照眼短衣匹馬夕陽中¶
<pb:KR2g0060_WYG_002-22a>¶
　　　過遵化¶
　　　突兀孤城倚重邊堠臺暸館尚依然將軍幕冷埋¶
　　　戈甲開府堂空咽管絃耕鑿已安全盛目輓輸猶¶
　　　説亂離年遥瞻王氣¶
　陵園近短麥青青遍野田¶
　　　己酉¶
　駐蹕鮎魚池行宫¶
　　　庚戍¶
<pb:KR2g0060_WYG_002-22b>¶
　駐蹕鮎魚池行宫¶
　　　辛亥致祭¶
孝陵¶
　駐蹕鮎魚池行宫¶
　　　壬子¶
　上奉¶
太皇太后囘鑾望黄花山山勢雄陡戍樓盡廢明蔣一揆¶
　　　記云黄花鎮有禮鼠色如鼦而毛淺冬時聚榛實¶
<pb:KR2g0060_WYG_002-23a>¶
　　　為糧于穴中作岐穴貯之若倉囷然多至三斗其¶
　　　榛實皆美好價倍于人所收者山氓多掘取之鼠¶
　　　失榛實牝牡皆笮脰樹枝懸死若縊鎮將閔之為¶
　　　禁甚厲然不能止¶
　駐蹕薊州所屬七里峰村東¶
　皇上自溫泉宫奉¶
太皇太后回鑾恭紀¶
　　　芝葢華旂曙色分花光山翠早迎薰塵銷驛路初¶
<pb:KR2g0060_WYG_002-23b>¶
　　　經雨栁暗官城半拂雲¶
　尊養靈泉來祓濯寛租窮户重耕耘(詔所過之地/免今年租)車音¶
　　　噦噦還鑣處鸞鶴紛飛下紫雯¶
　　　黄花山¶
　　　青蒼百仞截雲孤守險曽經却萬夫古戍有樓惟¶
　　　舊壘防秋立寨只長榆兵銷治世耰鋤滿路近空¶
　　　村雞犬無一自八荒歸雨露邉陲萬里盡亨衢¶
　　　五月朔癸丑¶
<pb:KR2g0060_WYG_002-24a>¶
上命再續盤山之遊道由薊州問趙韓王故里不可得¶
　　自此入山路極嶮巇青林文篠竒石流泉與野花¶
　　蛺蝶相映帶所歴崕谷皆寂不聞人聲淨業菴在¶
　　林巒最深處髙閣瞰空幽邃可愛老僧十餘人亦¶
　　皆朴野汲泉瀹茗少為流憩復由古中盤而歸¶
駐蹕三河縣東¶
　　過薊州是趙韓王普故里¶
　　塵埃千載遇事業建隆尊逺略銷諸鎮深謀定太¶
<pb:KR2g0060_WYG_002-24b>¶
　　原機權爭片語岸谷搆㣲寃忝竊叨王爵何曽讀¶
　　魯論半生懐舊惡垂老固新恩故里荒丘著虚名¶
　　宋史存春流仍澗澗野燒尚村村向曉過城北徒¶
　　聞鳥雀喧¶
　　再遊盤山¶
　　暮春陟崇阿山靈謝客乆迴車重逡巡倏復中夏¶
　　首取徑異疇昔髣髴尋谷口緒風從南來泉聲清¶
　　且瀏繁英過眼新密䕃解襟受感此節物遷行行¶
<pb:KR2g0060_WYG_002-25a>¶
　　　歴岡阜石人坐藤蘿招我若舊友四山空翠來盤¶
　　　礴豁兩肘對之萬慮澄身世渺何有側足天地間¶
　　　煙雲結櫺牖顧茲塵外㳺屢許鞅掌後飛躍任羽¶
　　　鱗睠焉撫髙厚¶
　　　淨業菴¶
　　　徃者度遙岑忽焉日將夕耽幽殊未窮兹來理輕¶
　　　策傑閣霄際穿踈櫺樹杪隔𨼆翳勢若蔵攀躋境¶
　　　迺闢老僧畏送迎相顧始肅客能炊松火紅亦煮¶
<pb:KR2g0060_WYG_002-25b>¶
　　　澗泉白攬衣席空階閒雲生咫尺下嶺望前旌迢¶
　　　迢踰紫陌¶
　　　甲寅始換新縠¶
　駐蹕通州所屬崇閣莊南晚得㣲雨¶
　　　乙卯入東直門都城人家户懸赤靈符菖蒲艾葉¶
　　　儼是重午行役之人初不知也¶
　上奉¶
太皇太后回宫¶
<pb:KR2g0060_WYG_002-26a>¶
　　扈從回京¶
　　艾白蒲香五月天歸時清夢擬遊仙新詩句句關¶
　　山壯何似前人羽獵篇¶
　¶
　¶
　¶
　¶
　¶
<pb:KR2g0060_WYG_002-26b>¶
　¶
　¶
　¶
　¶
　¶
　¶
　¶
　松亭行紀卷下¶
